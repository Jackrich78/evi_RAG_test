## 1. Interventiewijzer

### Context

Deze interventiewijzer is een richtlijn die het arbeidsmedisch team o.l.v. de bedrijfsarts voor elk preventief of curatief verzuimdossier toepast. Zodat de verzuimduur minimaal is en werknemers blijven werken in werk dat bij hen past. Toepassing van deze interventiewijzer is van groot belang voor alle betrokken partijen. Deze interventiewijzer kan academisch overkomen, maar anderzijds is het goed dat er een context beschreven is die de bedrijfsarts ondersteunt zodat deze zeker weet dat alle mogelijkheden zijn geadviseerd om een passende re-integratie te versnellen en langdurig verzuim te voorkomen.

### Stap 1 De aanleiding

Let op, in alle situaties waar sprake is van langdurig verzuim of dreigend langdurig verzuim onderzoek je m.b.v. deze interventiewijzer de noodzaak om een (extra) interventie in te zetten.
Een gesprek over interventies ontstaat concreet in de volgende situaties:

- De werknemer verzuimt wegens gezondheidsklachten en er dreigt langdurig verzuim
- De werknemer verzuimt nog niet maar dreigt langdurig te gaan verzuimen wegens gezondheidsklachten of
- De kans is groot dat de werknemer zal terugvallen in gezondheid en (weer) langdurig arbeidsongeschikt zal geraken.

### Stap 2 Situatieschets compleet of aanvragen van een consult?

Het gaat bij de situatieschets vooral om de overschrijding functiebelasting van het werk versus belastbaarheid van de werknemer. Deze beoordeling is aan de bedrijfsarts. Beantwoord hierom de volgende vragen:

1. **Is de beeldvorming van het werk compleet?** 
Het gaat om de beschrijving van de 3 tot 5 belangrijkste functietaken die al vanaf de Re-integratiestart / 1e verzuimintake helder moeten zijn. Als het beeld van de functietaken niet helder is (inclusief de taakbelasting op hoofdlijnen) dan vraagt de taakgedelegeerde aan de “casemanager werkgever” om een functie(taken)beschrijving bij de werkgever op te vragen. Afhankelijk van de reden van de (dreigende) ziekmelding kan het belangrijk zijn om ook andere aspecten van het werk te belichten. Denk hierbij aan de werkplekinrichting, de kwaliteit van de arbeidsrelatie etc.
2. **Is de beeldvorming van de belastbaarheid van de werknemer compleet?**
    1. Zijn alle relevante probleemvelden vastgesteld die invloed hebben op de belastbaarheid van de werknemer?
    2. Is de beperkte belastbaarheid van de werknemer in kaart? Dus zijn de gezondheidsbeperkingen concreet geduid, zijn de concrete functionele mogelijkheden helder en is er zicht op de prognose van de beperkingen?
    
    Als het beeld rondom de belastbaarheid niet helder is n.a.v. de multifactoriële intake van de taakgedelegeerde en de bespreking met de bedrijfsarts dan is een aanvullend consult aangewezen en volgt de inzet van een vroegconsult bij de arbeidsfysiotherapeut of -psycholoog.*
    
    Zie hiervoor: 
    
    - https://vitaalondernemen.interventieaanvragen.nl/interventie/vroegconsultfysiotherapeut/
    - https://vitaalondernemen.interventieaanvragen.nl/interventie/triagepsychologischebelastbaarheid/
    
    *(* een vroegconsult heeft in ieder geval als resultaat een weergave en prognose van de beperkingen die een werknemer ondervindt op het vlak van houding- en bewegingsapparaat en / of psychisch belastende factoren (zoals werken onder tijdsdruk, conflicthantering etc.). Als de psycholoog of fysiotherapeut een aanvullend consult wil inplannen voor bv. het opstellen van een behandelplan, dan is dit natuurlijk prima maar valt dit buiten de reikwijdte van het vroegconsult en mag dit de doorlooptijd van de uitkomst van het vroegconsult niet
    verlengen.)*
    
    Zo kan de fysiotherapeut gericht onderzoeken of bijvoorbeeld de geblesseerde schouder van een steigerbouwer belastbaar is.
    
    Een arbeidspsycholoog kan de bedrijfsarts van informatie voorzien zodat de bedrijfsarts kan bepalen in welke mate iemand belastbaar is voor psychisch belastende factoren. Vgl. werken onder tijdsdruk als winkelmedewerker, emoties van anderen hanteren als hulpverlener, leidinggeven aan een groep etc.
    

### Stap 3 Bepaal of een interventie is geïndiceerd

- Welke verzuimduur verwacht de bedrijfsarts als er geen (aanvullende) interventie wordt ingezet?
- Welke concrete interventie is aangewezen om het probleemveld aan te pakken (voor elk probleemveld bepalen)?
- Welk concreet inhoudelijk resultaat of welke winst beoogt de geïndiceerde interventie (bv. kan weer tillen, schulden onder controle etc.)?
- Bepaal of een NVAB- / STECR-richtlijn van toepassing is die al een interventiewerkwijze voorschrijft:
    - Zo niet, is er een interventie te bedenken die de (verdere) arbeidsongeschiktheid bekort of voorkomt? **Gebruik hiervoor de interventiematrix!**
- In welke mate wordt volgens de bedrijfsarts het ziekteverzuim met de geïndiceerde interventie bekort (in dagen) of voorkomen?

### Stap 4 Weeg de relevantie van een reeds lopende interventie die is ingezet zonder betrokkenheid van de bedrijfsarts

Als er al een interventie loopt die de werknemer of werkgever zelf georganiseerd heeft, bepaal dan of deze interventie (a.) evidence based is ** en (b) relevant is voor de re-integratie.

*(** Zie de bijlage “Kader Evidence Based Interventies”)*

Beantwoord daarom de volgende vragen:

- Beoogt de door de werknemer gekozen interventie de kortste weg naar een adequate re-integratie cq. het voorkomen van een terugval of dreigend verzuim?
    - Zo ja, bepaal of de interventie evidence based is en als dat niet het geval is, adviseer dan een passende vervangende re-integratie-interventie
    - Zo nee, adviseer dan een andere interventie in plaats van of naast de reeds in gang gezette interventie.
- Wat te doen als de werknemer niet kiest voor een adequate re-integratie-interventie die evidence based is? Licht dan de werknemer voor over de gevolgen. En als de werknemer zich dan nog niet voegt, adviseer dan de werkgever een deskundigenoordeel aan te vragen met de vraagstelling of werknemer zich voldoende inspant voor zijn / haar re-integratie.

### Stap 5 Organiseer de interventie

- Door te klikken op de link in de laatste kolom van de betreffende interventie van de interventiematrix kom je bij de productbeschrijving op de site van https://vitaalondernemen.interventieaanvragen.nl/ (white label van Poortwachterdirect)
of anders de aanbodpagina van EVI Services https://portal.evi360.nl/products en kun je de interventie gelijk aanvragen.
- Als je nog vragen hebt voordat je een interventie aanwijst, overleg dan met de desk van Poortwachterdirect (tel. 013 – 7306 05 of [vitaalondernemen@interventieaanvragen.nl](mailto:vitaalondernemen@interventieaanvragen.nl)) of vraag voor de EVI Services-diensten een gratis advies van de Interventiespecialist van EVI Services via de link https://www.evi360.nl/product/advies-interventiespecialist/ .
- Vraag bij de risicodrager een vergoeding of co-financiering aan indien hiertoe mogelijkheden toe zijn (deze taak is soms uitbesteed aan de “casemanager werkgever”). Om de aanvraag voor vergoeding te ondersteunen: maak een kosten- en batenanalyse o.b.v. de verwachte dagen dat het ziekteverzuim wordt bekort dankzij de interventie (zie bijlage K-B Tool).

## 2. Interventiematrix

Deze interventiematrix betreft vooral de advisering en begeleiding bij vraagstukken op het niveau van de werknemer. Er is een aparte bijlage voor advies en begeleiding op bedrijfsniveau. De probleemvelden die hieronder geschetst zijn kunnen zowel bij preventie als bij ziekteverzuim spelen. Deze interventiematrix omvat ook interventies waarbij juist de casemanager een belangrijke initiërende rol spelen bv. als er nog geen sprake is (dreigend) ziekteverzuim. Door op de link in de 3e kolom te klikken krijgt de adviseur toegang tot het aanvragen van het specifieke product.